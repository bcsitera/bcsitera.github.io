# Lepingute haldus
Lepingute funktsionaalsus võimaldab BC-s järgmist:

- Müügi- ja ostulepingute haldus
- Müügipäise ja müügiridade summade jälgimist lepingu numbri alusel
- Ostupäise ja osturidade summade jälgimist lepingu numbri alusel
- Lepingute tugi projekti kaardil projekti müügiarvet loomiseks
- Partneri ja lepingute tugi projekti plaanimisridadel planeerimise eesmärgil 


## Seadistamine
Funktsionaalsuse kasutamiseks tuleb **Lepingute seadistuses** seadistada järgmised väljad:

| Väli | Selgitus |
| --- | --- | 
| Lepingute numbrid | Antud väljal määratakse ära lepingute numbriseeria. Väärtus on valitav **Numbriseeriate** loendist.|
| Lepingu täitmise kontod | Tuleb ära määrata PR kontode filter mille pealt hakatakse lugema lepingu täitmist. Näiteks tulu ja kulukontod, kuhu tekib lepingu kandeid. Kindlast võiks välja jätta käibemaksu ja reskontroga seotud kontod. Võib sisestada konkreetsed kontod ja/või kontode vahemiku (näiteks vahemik 30000..90000).|
 
## Kasutamine
### Lepingute haldamine

Lepingute lahenduse puhul on võimalik hallata nii ostu-, müügi- kui ka muid lepinguid. Uue lepingu sisestamiseks tuleb avada **Lepingud** ning luua uus kirje kasutades nuppu **+Uus**.

Avaneval lepingu kaardil on võimalik täita järgenvad väljad:

| Väli | Selgitus |
| --- | --- | 
| Lepingu nr.* | Täitub automaatselt vastavalt **Lepingute seadistuses** määratud numbriseeriale.|
| Nimetus ja Kirjeldus** | Lepingu nimetuse ja lühikirjelduse sisestamiseks.|
| Partneri nr.* | Võimaldab määrata lepingu osapoole, valik toimub **Kontaktide loendist**. Kui kontakt on seotud ka mõne **Kliendi** või **Hankijaga** siis kuvatakse vastavad andmed väljadel _Kliendi nr ja nimi_ ning _Hankija nr ja nimi_. |
| Lepingu tüüp* | Määratakse ära kas tegemist on ostu, müügi või mõne muu lepinguga. Valik määrab ühtlasi ära ka selle kas leping on valitav ostuarvele (**Ost**) või müügiarvele (**Müük**).|
|Pealepingu nr. | Võimaldab lepingute grupeerimist ühise tunnuse (pealepingu) alla, väljalt avaneb valik **Lepingute loendisse**. Vaikimisi täidetakse lepingu enda numbriga.|
|Välise lepingu nr. | Võimaldab sisestada partneripoolse lepingu numbri.|
| Algus- ja Lõpukuupäev** | Määratakse ära mis on lepingu kehtivusaeg. Väli on informatiivse tähendusega|
| Summa** | Võimaldab määrata lepingu summa, mille alusel hakatakse kuvama ka lepingu jääki.|
| Summa KM-ga | Võimaldab sisestada lepingu summa koos käibemaksuga.|
| Maksetingimused | Võimaldab määrata lepingus kokkulepitud maksetingimused (informatiivne väli)|
| Lukus | Võimaldab lepingu märkida lukus olevaks. Lepingut ei kuvata enam lepingu valiku juures ost- ja müügidokumentidel ega projektide valikutes.|

*_Väljad mis tuleb kndlasti täita_
**_Väljad mis on soovituslikud täita_

Vahekaardil **Seosed** kuvatavad väljad (Kliendi nr. ja nimi ning Hankija nr. ja nimi) täituvad automaatselt peale partneri valimist. Väljad täituvad ainult juhul kui partneriks valitud **Kontakt** on seotud kliendi ja/või hankijaga. Kui seos luuakse hiljem, siis tuleb lepingu päises kasutada tegevust **Uuenda kliendi/hankija seos**, mis uuendab Kontaktiga (Partneri nr.) seotud Kliendi ja Hankija seosed ka lepingul.
 
### Lepingu kasutamine ostu- ja müügidokumentidel
Müügi- ja ostudokumentidel on võimalus valida päisesse väljale **_Lepingu number_** sobiv leping **Lepingute loendist**. Kui dokumendi päisesse on lepingu number valitud siis lisatakse see automaatselt ka igale dokumendi reale. Dokumendi ridadel on võimalik lepingu numbrit muuta. 


#### _Tähtis_
---
_Dokumentidele valitavate lepingute valik on piiratud järgnevate tunnuste alusel:_
- _Lepingu liigiga ehk müügidokumentidele saab valida lepinguid liigiga **_Müük_** ja ostudokumentidele liigiga **_Ost_**._
- _Ostja või müüja numbriga ehk müügidokumentidel **_Ostja-kliendi number_** ning ostudokumentidel **_Müüja-Hankija number_**._
- _Valikust jäävad välja ka **_Lukus_** lepingud._

_Kui tingimustele vastavat lepingut siiski valikus ei kuvata võib asi olla selles, et lepingul on uuendamata Kliendi/Hankija seos. Uuendamiseks tuleb **Lepingu kaardil** vajutada nuppu **Uuenda kliendi/hankija seos**, mis uuendab **Kontaktiga** (Partneri nr.) seotud **Kliendi** ja **Hankija** väärtused lepingul._

---

Dokumendi konteerimisel kantakse lepingu number edasi konteeritud dokumentidele, pearaamatusse, kliendi- ja hankijareskontrosse ning projektiandmiku kannetesse. 


#### _Tähtis_

--- 
_Arvestama peab sellega, et kliendi- ja hankijareskontrosse liigub lepingu number mis on valitud dokumendi päisesse. Kui ridadel on kasutatud ka teisi lepingu numbreid siis need liiguvad edasi vastavatele tulu ja kulukannetele._

---

### Lepingu täituvuse jälgimine

Lepingu täituvust ning jääki on võimalik jälgida **Lepingute loendist** või **Lepingu kaardilt** järgnevatelt väljadelt:

- Täitmine (KV) - kuvab lepinguga seotud summasid **Pearaamatu kannete alusel**. Kannetele on summa arvutamiseks rakendatud **Lepingute seadistuses** määratud filtrit.
- Jääk (KV) - kuvab lepingu jääki mis leitakse väljade **_Summa_** ja **_Täitmine (KV)_** alusel

Lisaks on nii loendist kui kaardilt võimalik avada ka seotud **Pearaamatu kanded** kasutades selleks nuppu **Täitmise kanded**.
 

### Lepingute kasutamine projektides
Lepinguid on võimalik kasutada ka projektimoodulis nii **Projekti kaardil** kui ka **Projekti plaanimisridadel**.


**Projekti kaardile** on võimalik sisestada projektiga seotud müügileping. 

Lepingu valimisel rakenduvad järgnevad filtrid:
- Lepingu liik ehk projektile saab valida lepinguid liigiga **_Müük_**.
- Klient ehk projektile saab valida lepinguid mis on seotud projektil märgitud **_Maksja-kliendi nr._**-ga.
- Valikust jäävad välja ka **_Lukus_** lepingud.

Projekti müügiarve loomisel kantakse leping üle ka loodavale **Müügiarvele**.

**Projekti plaanimisridadele** on võimalik sisestada **_Partneri nr._** ning temaga seotud ostu- või müügileping. See võimaldab jälgida seda kas näiteks allhanke puhul on partneriga juba leping sõlmitud või mitte ning hiljem jälgida ka lepingu täituvust.

Lepingu valimisel rakenduvad järgnevad filtrid:
- Partner ehk projekti plaanimisreale saab valida lepinguid mis on seotud projekti plaanimisreale märgitud **_Partneri nr._**-ga.
- Valikust jäävad välja ka **_Lukus_** lepingud.

---

Täpsema info saamiseks, palun võtke ühendust BCS Itera AS-ga:  
https://www.itera.ee
