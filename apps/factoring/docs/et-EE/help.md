#   Faktooringu lahendus | Kasutusjuhend
Faktooringu lahendus lisab Business Central-i müügiarvete faktoorile loovutatamise ja nendega seotud toimingute, sh laekumiste halduse funktsionaalsust. Lahenduses on toetatud faktooringlepingud Swedbank AS-ga.  
### Põhilised funktsioonid:
*   Faktooringlepingu paindlik seadistamine.
*   Müügiarvete koondloetelu genereerimine vastavalt Swedbanki faili formaadile. 
*   Ülevaade loovutatud ja loovutamata  müügiarvetest ja nende tasumistest. 
*   Regressiooniõigusega ja regressiooniõiguseta lepingud. 
*   Faktooringu märge müügiarvetele kliendi keeles. 
*   Swedbanki XML-formaadis faili import ja selle alusel kannete automaatne loomine, sh 
    *   avansi ja reservi laekumise kajastamine; 
    *   komisjonitasude ja teenustasude automaatne kandmine seadistatud pearaamatu kontodele.
*   Kliendipõhised ja lepingupõhised limiidid. 
## Seadistamine
Lahenduse esmakordsel kasutamisel tuleb alustada faktooringlepingu kaardi loomisest. Selleks peab avame lehe **Faktooringlepingud** ja looma uue lepingu kaardi vajutades nupule **+Uus**.  

Avaneval lepingu kaardil on vaja täita **muudetavad** väljad:  

|Väli| Selgitus|Muudetav / Informatiivne| 
|---|---|---|
|Nr.:**|Faktooringlepingu number|Muudetav|
|Kirjeldus|Faktooringlepingu kirjeldus|Muudetav|
|Faktooringu tekst arvele***|Müügiarvel kajastuv märge selle loovutamise kohta faktoorile| Muudetav|
|Lisa faktooringu tekst konteerimisel|Lisab märkuse müügiarve loovutamise kohta müügiarve ridadele, mitte jalusesse|Muudetav|
|Limiit|Faktooringlepingu limiit|
|Klientide arv|Antud faktooringlepinguga seotud klientide arv|Informatiivne|
|Klientide liimit|Väljal kuvatakse klientide kaardil väljal **Faktooringlepingu limiit** sisestatud limiitide koondsumma|Informatiivne|
|Loovutamata arvete arv|Kliendile väljastatud, kuid faktoorile loovutamata müügiarvete arv|Informatiivne|
|Loovutamata arvete summa|Kliendile väljastatud,kuid pangale loovutamata müügiarvete summa|Informatiivne|
|Avatud kannete arv|Tasumata müügiarvete arv, mis on seotud antud faktooringlepinguga|Informatiivne|
|Faktooringlepingu tüüp|Valida saab regressita ja regressiga lepingute vahel|Muudetav|
|Faktooringu hankija nr:****|Faktooringu hankija, kellele kantakse regressiga lepingu alusel laekunud avanss lühiajalise kohustuse näol| Muudetav|
|Faktooringu kliendi nr:****|Faktooringu klient, kellele kantakse faktoorile loovutatud müügivõlgnevus | Muudetav|
|Komisjonitasude PR konto:|Konto, kuhu konteeritakse tasumisele kuuluv komisjonitasu ja sellega seotud km faktoorilt avansi laekumisel|Muudetav| 
|Intresside PR konto:|Konto, kuhu konteeritakse tasumisele kuuluv intress faktoorilt reservi laekumisel|Muudetav|
|Pangakonto:|Faktooringlepinguga seotud pangakonto Business Central-s|Muudetav|
|Loovutamiste numbriseeria:|Müügiarvete loovutamiste numbriseeria |Muudetav|  

** Kohustuslik väli  
** Lehel **Standardteksti tähised** on võimalik hallata tekste müügiarve loovutamise kohta kliendi keeles, sõltuvalt kliendi regiooni tähisest kliendi kaardil.  
*** Faktooringu kliendi täitmine on vajalik regressita lepingu puhul. Faktooringu hankija on kohustuslik regressiga lepingu korral. Nii faktooringu klient kui faktooringu hankija võivad olla mõlemad täidetud, kuid süsteem kasutab ühte vastavalt lepingu tüübile.
##  Faktooringlepingute leht
Lehel asuvad tegevusnupud **Loovuta** ja **Loovutatud arve** ja tabeli väljad  
* **Loo loovutamine**  - käivitab müügiarvete pangale loovutamise protsessi. Etapi tulemusena luuakse loovutamise read.

* **Loovutamised**- faktoorile müügiarvete edastuse read.

Faktooringlepingute lehe väljadele selgitused:  

|Väli | Selgitus|
|--- |--- |
|Nr.:|Faktooringlepingu number|
|Kirjeldus|Faktooringlepingu kirjelduse väli|
|Klientide arv| Klientide arv, kellel on kliendi kaardil märgitud vastav faktooringlepingu number|
|Loovutamata arvete arv| Kliendile esitaud ja faktoorile edastamata müügiarvete arv |
|Loovutamata arvete summa| Kliendile esitatud ja faktoorile edastamata müügiarvete koondsumma |
|Avatud kannete arv | Faktoorile edastatud ja tasumata jäänud arvete arv |
|Limiit | Lepingu limiidi summa faktooringlepingu kaardilt|

## Loovutamised  
Lehel kuvatakse loovutamise read ehk panka edastatud müügiarvete komplektid.   

Lehel asuvad tegevusnupud **Kanna žurnaali** ja **Ekspordi faili** ja tabeli väljad.

* **Kanna žurnaali** - funktsiooni kasutamiseks tuleb valida loovutamise rida ja  vajutada nuppu **Kanna žurnaali** . Enne žurnaali ridade loomist küsitakse, millist žurnaali ja žurnaali töölehte kasutada soovitakse. Seejärel luuakse žurnaaliread, mis sulgevad loovutamise komplektis olevate kliendi võlgnevused ja kannavad need faktooringu kliendile. Sealjuures tekib faktooringu kliendil esialgse müügiarvele analoogne kanne. St kannetel ühtivad dokumendi nr, kuupäev, maksetähtaeg jne.   

* **Ekspordi faili** - genereerub Excel-formaadis müügiarvete koondloetelu, mis vastab Swedbanki nõuetele.\
*NB! Faili panka edastamiseks tuleb see  manuaalselt edastada faktooriga kokkulepitud viisil.*

### Loovutamiste ridade väljade selgitused  

|Väli | Selgitus|  
|--- | --- |  
|Nr. | Faktooringu lepingu kirjeldus |  
|Loovutamise kuupäev |Kuupäev, mil loovutamise rida loodi |
|Arvete arv |Loovutatud müügiarvete arv |
|Arvete summa |Loovutatud müügiarvete summa |
|Avatud kannete arv |Tasumata arved on staatuses "Avatud"|  

## Faktooringu lahenduse kasutamine
*   **Faktooringu lepingu kaardi seadistamine**  
Lahenduse korrektseks töötamiseks peavad olema täidetud muudetavad väljad faktooringlepingu [kaardil](#Seadistamine).
*   **Faktooringlepingu ja limiidi lisamine kliendi kaardile.**\
    Faktooringulepingu kliendiga sidumiseks tuleb valida faktooringuleping kliendi kaardil asuval kiirkaardil **Maksed**. Lisaks on võimalik märkida kliendipõhist limiiti. Väljal kajastuvad limiidid kuvatakse summeritult faktooringu lepingu kaardil.\
*NB! Müügiarvet või müügitellimust koostades saab valida teist lepingut, mis on seotud antud konkreetse müütehinguga.*   
*   **Müügiarvete koondloetelu edastamine panka**\
Seda etapi on kirjeldatud **Ekspordi faili** nupu kirjeldamises. Tegevus on vajalik müügiarvete koondloetelu genereerimiseks.
*   **Müügiarveete sulgemine ja kandmine Faktooringu kliendile**\
Tegevus on vajalik ainult regressita lepingu puhul. Seda etapi on kirjeldatud **Kanna žurnaali** osas. Etapi eesmärgiks on loovutatud müügiarvete tasutuks märkimine ja müügivõla kandmine faktooringu kliendile. 

*   **Laekumiste süsteemi sisse lugemine**\
XML-formaadis faili süsteemi lugemiseks peab kasutaja valima lepingu tüüpi, vajutades nuppu **Laekumise import** (Protsess -> Laekumise import) laekumisžurnaalis. Avanevas aknas valitakse faktooringlepingu number ja seejärel XML-formaadis fail, mis sisaldab infot laekumise kohta. Kui faili sisse lugemine ei toimu kronoloogilises järjekorras, siis tuleb esmalt sisse lugeda avansi laekumist sisaldavat fail ja seejärel XML fail reservi laekumisega.\

Kanded tekivad automaatselt, summad saadakse XML failist. Allpool on ülevaade tekkivatest finantskannetest.

 **Avansi laekumine regressiooniõiguseta lepingu alusel**  

|Laekumisžurnaali rida|Deebet/Kreedit|Selgitus|
|---|---|---|
|Faktooringu kliendi võlg|Kreedit|Faktooringu klient faktooringlepingu kaardilt|
|Pangakonto|Deebet|Pangakonto faktooringlepingu kaardilt|
|Komisjonitasu|Deebet|Komisjonitasude konto faktooringlepingu kaardilt|
|Komisjonitasu KM|Deebet|Komisjonitasude konto faktooringlepingu kaardilt|  

**Reservi laekumine regressiooniõiguseta lepingu alusel**  

|Laekumisžurnaali rida | Deebet/Kreedit| Selgitus|
|---|---|---|
|Faktooringu kliendi võlg| Kreedit| Faktooringu klient faktooringlepingu kaardilt|
|Pangakonto|Deebet| Pangakonto faktooringlepingu kaardilt|
|Komisjonitasu|Deebet| Komisjonitasude konto faktooringlepingu kaardilt|  

**Avansi laekumine regressiooniõigusega lepingu alusel**  

|Laekumisžurnaali rida| Deebet/Kreedit| Selgitus|
|---|---|---|
|Faktooringu hankija kohustus| Kreedit| Faktooringu klient faktooringlepingu kaardilt|
|Pangakonto|Deebet| Pangakonto faktooringlepingu kaardilt|
|Komisjonitasu|Deebet| Komisjonitasude konto faktooringlepingu kaardilt|
|Komisjonitasu KM|Deebet|Komisjonitasude konto faktooringlepingu kaardilt|  

**Reservi laekumine regressiooniõigusega lepingu alusel**  

|Laekumisžurnaali rida | Deebet/Kreedit| Selgitus|
|---|---|---|
|Faktooringu hankija kohustus| Deebet| Faktooringu klient faktooringlepingu kaardilt|
|Pangakonto|Deebet| Pangakonto faktooringlepingu kaardilt|
|Intress|Deebet| Intressikulu konto faktooringlepingu kaardilt|
|Kliendi müügivõlg|Kreedit|Loovutatud müügiarve summa*|  

*NB! Peale reservi laekumist regressita lepingu alusel toimub müügiarve ja faktooringu hankija kohustuse sidumine, mille tulemusena võrduvad nii hankija kliendi kohustuse ja müügivõla jääksumma nulliga. 

---
Täpsema info saamiseks, palun võtke ühendust:  
[https://www.itera.ee](https://www.itera.ee)